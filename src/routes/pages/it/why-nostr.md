---
title: Perché abbiamo bisogno di Nostr
description: Perché Nostr e l'idea più ampia di decentralizzare Internet sono concetti importanti.
---

## [§](#il-bisogno) Abbiamo davvero bisogno di un altro protocollo di pubblicazione?

La pubblicazione sul web è fondamentalmente corrotta. Ciò che è iniziato come una rete aperta di pagine create da individui è collassato in un oligopolio centralizzato controllato da una manciata delle più potenti aziende al mondo.

Queste aziende controllano, spesso in modi che non capiscono nemmeno loro stesse, ciò che leggiamo, con chi parliamo e quali idee si fanno spazio nella nostra cultura. La loro ricerca dell' "coinvolgimento" ha avuto conseguenze enormemente negative per la società.

È il momento di tornare alle radici aperte e decentralizzate del web. È il momento per noi di riprendere il controllo su quali informazioni consumiamo e come le consumiamo. È il momento per noi di costruire comunità più aperte e costruttive su internet.

Nostr lo rende possibile.

## [§](#rende-possible) Cosa Nostr rende possibile

-   Il formato Event semplice e flessibile permette di pubblicare tutti i tipi di contenuto: post sui social media, contenuti a lunga forma, video ed audio, ecommerce, ecc.
-   La verificabilità che le note provengano da un utente specifico aiuta a combattere lo spam e i bot.
-   Gli utenti possono connettersi a molti relays e gestire i proprio relays. Questo rende difficile la censura di idee e persone.
-   Grazie all'integrazione con il Lightning Network, Nostr sblocca nuovi modelli di business value-for-value che hanno il potenziale di essere più equi.

## [§](#situazione-attuale) La situazione attuale

### Media mainstream

1. Sfrutta la tua attenzione per vendere pubblicità
1. Utilizza titoli sensazionalistici per creare click-bait
1. Si concentra sulla negatività e l'indignazione (vedi punto 1)
1. Sono basati su un modello di business vecchio stile ed in difficoltà che non riesce a tenere il passo con i social media delle grandi aziende tecnologiche.

### Social media delle grandi aziende tecnologiche

1. Sfrutta la tua attenzione per vendere pubblicità
1. Utilizza tecniche apposite per mantenerti dipendente (vedi punto 1)
1. Decide quale contenuto mostrarti in base ad algoritmi segreti che non puoi ispezionare o modificare
1. Ha il completo controllo su chi può partecipare e chi è censurato
1. È invaso da spam e bot

### Mastodon (e altre piattaforme di social media federate)

1. Le identità degli utenti sono collegate ai nomi di dominio controllati da terze parti.
1. Questi terzi possono bannarti, proprio come le piattaforme di social media centralizzate. I proprietari del server possono anche bloccare altri server.
1. Lo spostamento tra server è difficile e può essere effettuato solo se i server cooperano.
1. Non ci sono incentivi chiari per gestire i server, quindi tendono ad essere gestiti da appassionati e persone che vogliono avere il loro nome associato a un dominio interessante. A causa di questo, gli utenti sono soggetti al dispotismo di una singola persona, il che spesso è peggiore di quello di una grande azienda come Twitter, e non possono migrare altrove.
1. Poiché i server tendono ad essere gestiti da dilettanti, spesso vengono abbandonati. Ciò equivale a bandire tutti coloro che si sono registrati tramite quel server.
1. Ci sono enormi problemi di duplicazione dei dati tra i server.
