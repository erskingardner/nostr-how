---
title: ساتوشی های خود را امن اداره کنید
description: این شروع مقدماتی چگونگی مدیریت امن ساتوشی هایی است که از راه زپ در ناستر بدست می آورید.
---

## مفاهیم پایه بیتکوین

این راهنما بنا است که راهنمایی معرفی کاملا ابتدایی باشد بنابر این ما اینجا فقط به طور سطحی به بیتکوین می پردازیم ولی چند نکته مهم وجود دارد که باید درباره زپ هایی که در ناستر می فرسید و می گیرید بدانید.  

1. ساتوشی های که در ناستر زپ می کنید و می گیرید بیتکوین هستند.
2. ساتوشی یا ست (sat) واحد خرد بیتکوین است. در یک بیتکوین کامل 100,000,000 ساتوشی وجود دارد.
3. بیتکوین در وجه حامل است یعنی هرکس آن را در دست دارد مالک آن است. اگر بیتکوین شما به دست دیگری افتاد هیچ استرداد یا بیمه ای برای آن وجود ندارد.

اگر می خواهید عمیق تر شوید و بیشتر درباره بیتکوین بدانید...

[بیتکوین 101](https://arzdigital.com/category/beginners/bitcoin-101/)

[منابع فارسی بیت‌کوین](https://bitcoind.me/)


## مفاهیم پایه کیف پول

کیف پول های بیتکوینی گوناگونی وجود دارند اما می توان آنها را به دو دسته کلی تقسیم کرد: حضانتی و خودحضانتی. 


**کیف پول های حضانتی:** با کیف پول های حضانتی شما راحتی را بر اطمینان ترجیح می دهید. به آنها حضانتی گفته می شود چون شرکت یا برنامه نویسی که کیف پول را می گرداند مالک نهایی (یا سرپرست) تمام بیتکوین های همه کاربران آن کیف پول است. 
وقتی از کیف پول حضانتی استفاده می کنید، به توسعه دهنده کیف پول اعتماد می کنید که کلاهبرداری نکرده و سرمایه شما را ندزدد! این به ندرت اتفاق می افتد اما همان طور که این اواخر دیده ایم در بسیاری از صرافی های حضانتی (Blockfi, Celcius, FTX, etc) ریسک بدعهدی طرف مقابل یک خطر واقعی است که باید در مورد آن آگاه باشید.   


**کیف پول های خودحضانتی:** کیف پول های خود حضانتی آنهایی هستند که خود شما شخصا کلید های آن را در اختیار دارید. این بدان معناست که کنترل کامل، مالکیت و مسئولیت کامل بیتکوین های داخل آن با شماست. اگر کلیدها را گم کنید، بیتکوین هایتان از دست رفته است.

مثل همه چیز در زندگی، فرق تصمیم گیری درباره حضانتی و غیر حضانتی به ارزیابی معایب و محاسن آن برمی گردد. فقط شما می توانید تصمیم بگیرید آیا می خواهید راحتی مسئولیت نداشتن برای نگهداری از کلیدها را (آنقدرها هم سخت نیست) با اطمینان از مالکیت بیتکوین خود معاوضه کنید یا نه. 

با تمام این حرف ها، به از دست دادن تمام دارایی خود در کیف پول ساتوشی فکر کنید. اگر این فکر شما را می ترساند یا معذب می کند لازم وظیفه جابجایی به کیف پول خودحضانتی در لیست کارهای خود قرار دهید. یک راه خوب برای شروع، راهنمای ما درباره راه اندازی یک [کیف پول خود حضانتی](/fa/guides/sweep-to-self-custody) برای انتقال ساتوشی ها است. 
