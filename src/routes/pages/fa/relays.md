---
title: رله های ناستر چه هستند؟
description: مروری سریع بر چیستی رله های ناستر، چرا اهمیت دارند، و چطور کار می کننند؟
---

## رله چیست؟
رله در ناستر مانند سرور بک اند است. رله به کلاینت اجازه می دهد به آن پیام بفرستد، و ممکن است آن پیام ها را ذخیره کند یا نکند. و رله پیام ها را بقیه کلاینت های متصل ارسال می کند.

دنیای رله ها خیلی سریع تغییر می کند پس انتظار تغییرات زیادی در این بخش در آینده داشته باشید. نکته ای که باید توجه کنید، به دلیل اینکه ناستر غیرمتمرکز است و برای ذخیره و بازیابی داده ها به رله ها متکی است، اگر احساس می کنید کلاینت ناستر شما کند است احتمالا به خاطر رله هایی است که استفاده می کنید. اضافه کردن (یا کم کردن) چند رله به کلاینت تان ممکن است ارزشش را داشته باشد.  

## رله های پولی دربرابر رله های رایگان

فعلا رله های زیادی رایگان هستند. اما با درنظر گرفتن هزینه رله (هزینه محاسبات، انبار حافظه، و پهنای باند)، بیشتر افراد انتظار دارند که رله های پولی در آینده مرسوم شود.

یک فایده اصلی استفاده از رله های پولی کیفیت بالاتر کابران و یادداشت ها روی آنهاست. "اثبات کار" پرداختن برای دسترسی به رله همان چیزی است که کمک می کند از آلودگی شبکه به حساب های اسپم جلوگیری شود.

### رله های پولی محبوب

یک لیست بروز از رله های پولی با جزئیات هزینه و قیمت و شخص اداره کننده آنها را میتوانید اینجا بیابید [صرافی رله](https://relay.exchange/)
  

### کجا می توانم لیستی از همه رله ها پیدا کنم؟

بهترین منبعی که برای مرور و کاوش و ارزیابی سرعت رله های شناخته شده پیدا کرده ایم [Nostr.watch سایت](https://nostr.watch/relays/find) است. 


## اگر همه رله هایی که استفاده می کنم دیگر کار نکنند چه اتفاقی می افتد؟

اگر _همه_ رله هایی که قبلا استفاده کرده اید آفلاین شوند، همه یادداشت های شما غیرقابل بازیابی می شوند. این یکی از دلایلی است که ناستر اجازه می دهد کاربران به تعداد زیادی رله وصل شوند، این تا حدودی خیال شما را از بکاپ راحت می کند. با این وجود، اگر واقعا علاقه دارید غیرقابل سانسور باشید، می توانید و باید رله شخصی خود را راه بیندازید.  


## باید رله خودم را راه بیندازم؟

برای بیشتر مردم، نه، ارزش زحمتش را ندارد. با این حال، اگر فنی هستید و می خواهید مطمئن باشید که سخن شما مطلقا قابل سانسور نیست و یا می خواهید یک رله خصوصی برای گروهی کوچک داشته باشید، آنگاه می توانید و باید رله خود را راه بیندازید. این اطمینان می دهد که همیشه یک کپی از تمام یادداشت ها و تعاملات ناستر خود دارید. ما داریم روی یک راهنما برای راه اندازی رله کار می کنیم ولی تا آن زمان [این راهنما](https://andreneves.xyz/p/set-up-a-nostr-relay-server-in-under) از Andre Neve درباره چگونگی استقرار رله هست.  
