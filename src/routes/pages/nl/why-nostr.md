---
title: Waarom hebben Nostr nodig?
description: Waarom Nostr en het breder concept van een gedecentraliseerd internet belangrijk is. 
---

## Hebben we nóg een nieuw protocol nodig?

Informatie delen op het web is fundamenteel kapot. Het internet begon als een open web van pagina's gemaakt door individuen. Dit is getransformeerd naar een gecentraliseerde oligopolie gecontroleerd door een handvol van 's werelds machtigste tech-bedrijven.

Deze bedrijven bepalen, vaak op manieren die ze zelf niet eens begrijpen, wat we lezen, met wie we praten en welke ideeën er in onze maatschappij het narratief bepalen. Hun streven naar maximale "engagement" heeft enorme negatieve gevolgen gehad voor de samenleving.

Het is tijd dat het web terugkeert naar zijn open en gedecentraliseerde roots. Het is onze tijd om de controle terug te nemen over welke informatie we consumeren en hoe we die consumeren. Het is tijd voor ons om meer open-minded en constructieve gemeenschappen terug op te bouwen.

Nostr maakt dit mogelijk.

## Wat Nostr mogelijk maakt

-   Het simpele, flexibele `Event` format maakt verschillende type publicaties mogelijk: social media berichten, long-form artikelen, rich media, ecommerce, etc.
-   Verifieerbaarheid dat notities afkomstig zijn van een specifieke gebruiker.  Dit helpt om spam en bots te bestrijden.
-   Gebruikers kunnen verbinding maken met meerdere relays naar keuze, of hun eigen relay draaien. Dit maakt het vrijwel onmogelijk om ideeën en mensen te censureren.
-   Geïntegreerd met lightning, maakt Nostr nieuwe [value-for-value](https://value4value.info/) bedrijfsmodellen mogelijk die het potentieel hebben om eerlijker te zijn.

## De status quo

### Mainstream media

1. Gebruikt jouw aandacht om advertenties te verkopen.
2. Gebruikt buitensporige nieuwskoppen voor zoveel mogelijk click-baits.
3. Richt zich op negativiteit en verontwaardiging (zie ook punt 1).
4. Worstelen met verouderde bedrijfsmodellen die wanhoop creëren in een poging bij te blijven met big tech sociale media.

### Big tech social media

1. Gebruikt jouw aandacht om advertenties te verkopen.
2. Past verslavende design methodieken toe om jouw aandacht vast te houden (zie ook punt 1).
3. Beslist welke inhoud je te zien krijgt op basis van geheime algoritmes die je niet kunt inspecteren of veranderen.
4. Heeft volledige controle over wie kan deelnemen en wie wordt gecensureerd.
5. Wordt overspoeld met nepprofielen van spammers en bots.

### Mastodon (en andere gefedereerde social media platformen)

1. Accounts / identiteiten zijn gekoppeld aan domeinnamen die door derden worden beheerd.
2. Deze derde partijen kunnen je verbannen, net als gecentraliseerde sociale mediaplatforms. Eigenaars van servers kunnen ook andere servers blokkeren.
3. Migratie tussen servers is moeilijk en kan alleen worden uitgevoerd als servers samenwerken.
4. Er zijn geen duidelijke prikkels om servers te beheren, daarom worden ze meestal beheerd door hobbyisten en mensen die hun naam aan een cool domein willen verbinden. Hierdoor zijn gebruikers onderworpen aan het despotisme van één persoon, dat vaak erger is dan dat van een groot bedrijf zoals een Twitter.
5. Omdat servers vaak door hobbyisten worden gerund, worden ze vaak slecht onderhouden of verdwijnen zelf. Hiermee kan iedereen zijn account verliezen die zich via die server heeft aangemeld.
6. Er zijn enorme problemen met het dupliceren van gegevens op servers.
7. Het ActivityPub protocol is complex en lastig om volledig te begrijpen.


